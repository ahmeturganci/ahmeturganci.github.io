---
title: "Week - 2"
layout: post
show_read_more: true
---

Bu hafta olağan dışı bir konu olmadı. Genel olarak iş, işten sonra spor, spordan sonra ya bir şeyler okumak ya da ney üzerine çalışmak şeklinde geçti. Gündemde ise bu sene bolca konuşacağımızı düşündüğüm bir konu vardı: AI araçlarının faydası, zararı ve yazılım sektörünü nasıl dönüştüreceği. AI artık sadece kod yazan bir araç değil; testten kalite kontrolüne kadar geliştirme süreçlerini şekillendiriyor. Harika işler yapılıyor ama güvenlik, doğruluk ve verimlilik gibi konularda ciddi açıklar da var. Bu yüzden konu doğal olarak kutuplaşmalarla geçti.



Benim fikrim şu: Yazılım kabuk değiştiriyor. AI şu an güçlü ama hâlâ olgunlaşma aşamasında; hem araçların güvenilirliği hem de geliştiricilerin onları nasıl kullandığı tarafında gelişmesi gereken çok nokta var. Bu konu üzerine bu hafta bir yazı okudum. Orada “Vibe coding will mature” deniyordu — yani AI destekli kodlama olgunlaşacak, büyüyecek ve daha fazla alana yayılacak. Buna varmak pek de yanlış olmaz.

Bunun dışında CES’teki K-pop ile dans eden robotlara biraz güldüm :D 

https://www.youtube.com/shorts/Q3rBTx8VXi4?feature=share 

Gangnam Style oynayanları sabırsızlıkla bekliyorum. 

İş yerinde akış normal şekilde devam ediyor. Ay sonuna doğru yıllık zam oranları açıklanacak. Bazı şirketler açıkladı ama benim bünyesinde bulunduğum şirket genelde ay sonuna doğru bunu duyuruyor.

İş dışında n8n ile otomasyon yapmaya çalıştığım bir projem var. Buna devam ediyorum. İlerleyen günlerde bununla ilgili bir makale yazmak istiyorum, gelişmelerden haber ederim.

Galaxy SmartTag2 aldım; şu ana kadar kurulum ve kullanımda bir sorun yaşamadım. Uzun vadeli tecrübelerimi ilerleyen haftalarda paylaşmayı planlıyorum.

Bu hafta bu yazı serisi için ekstra bir şey yapamadım. Önümüzdeki hafta ilgimi çeken yazıları ve videoları eklemeye çalışacağım. O zamana kadar esenle kalın, şimdiden hayırlı haftalar :D

Öneri, düşünce ve tavsiyeleriniz için **@aahmeturganci** Twitter hesabından veya bu reponun *Issues* bölümünden benimle iletişime geçebilirsiniz :)
